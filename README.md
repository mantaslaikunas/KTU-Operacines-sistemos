Modulio tikslas

Suteikti žinių apie įvairių šiandieninių operacinių sistemų (OS) prigimtį, charakteristikas bei vystymosi tendencijas, išugdyti praktinius operacinės sistemos paslaugų naudojimosi komandinės eilutės aplinkoje gebėjimus.
Siekiami modulio studijų rezultatai, taikomi studijų ir studentų pasiekimų vertinimo metodai

Eil.
Nr.	Studijų rezultatai	Studijų metodai	Studentų pasiekimų vertinimo metodai
1.	Geba apibūdinti Unix tipo operacinių sistemų veikimo principus, paaiškinti jos komandų bei paslaugų sistemos galimybes, komandinės eilutės aplinkos specifiką.	Paskaita, Problemų sprendimu grįstas mokymasis	Kontrolinis darbas, Tarpinis egzaminas
2.	Geba nuosekliai paaiškinti klasikinių ir paskirstytų operacinių sistemų komponentų (procesų, atminties valdymas, failinė sistema, I/O įrenginių valdymas, tinklas) paskirtį, funkcijas ir įtaką kompiuterinės sistemos stabilumui, patikimumui ir saugai.	Diskusija, Kviestinių dėstytojų (praktikų) paskaitos, Paskaita	Egzaminas raštu, Tarpinis egzaminas
3.	Geba naudotis komandinės eilutės aplinka kuriant komandinius scenarijus duomenų apdorojimui, operacinės sistemos procesų inicijavimui ir automatizuotam valdymui.	Problemų sprendimu grįstas mokymasis	Kontrolinis darbas
4.	Geba kurti daugiagijes, daugiaproceses programas informacijos srautų peradresavimui, operacinės sistemos parametrų stebėsenai užtikrinant saugią komunikaciją tarp gijų/procesų.	Diskusija, Problemų sprendimu grįstas mokymasis	Kontrolinis darbas
5.	Geba apibūdinti klasikines operacinių sistemų saugos problemas bei jų sprendimo būdus.	Diskusija, Kviestinių dėstytojų (praktikų) paskaitos, Paskaita	Egzaminas raštu, Tarpinis egzaminas
